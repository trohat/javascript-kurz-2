1.) Vytvoř pole, kde budou jména tvých pěti oblíbených předmětů. (Pod slovem
 předměty myslím věci. Někdo to chápe jako předměty ve škole, což je taky možnost,
ale nemyslel jsem to tak.)

2.) Vypiš (třeba do konzole) první předmět.

3.) Vypiš třetí předmět.

4.) Vypiš poslední předmět.

5.) Přidej do pole ještě jeden oblíbený předmět.

6.) Dostal jsi k Vánocům naprosto skvělý dárek. Přidej ho do pole.
Ale je tak skvělý, že půjde na začátek.

7.) Vypiš délku pole.

8.) Už je těch oblíbených předmětů moc, dej pryč ten poslední.

9.) Ukázalo se, že ten dárek k Vánocům byla pěkná blbost. Dej ho z pole pryč.

10.) Projdi pole cyklem a vypiš všechny předměty.

11.) Vytvoř pole, kde budou ceny chleba za každý den v uplynulém týdnu.

12.) Vezmi pole z minulého úkolu a vypiš ceny pro všechny dny.

13.) Jejda. Zapomněli jsme na daň. Vypiš ceny chleba pro všechny dny, 
ale předtím ke každé připočti patnáctiprocentní daň.

14.) Vytvoř pole, kde budou tato čísla: 55, 65, 105, 35, 125, 15, 205.

15.) Projdi pole z úkolu 14 cyklem a vypiš jen hodnoty, které jsou menší než 100.

16.) To by nebyly pořádné úkoly, kdyby tady nebylo něco na googlení.
Zkus najít, jestli existuje nějaká metoda pro vyhledávání v poli (např.
chceš zjistit, jestli pole z úkolu jedna obsahuje předmět "plyšový medvěd"
a pokud ano, na kterém indexu se nachází).

17.) Zkus zjistit, jestli existuje metoda, která umožní vzít z pole všechny 
prvky, od druhého po pátý. Uplatni ji na pole, kde jsou uloženy ceny chleba.
(Tím by mělo vzniknout kratší pole, které obsahuje jen ceny od druhého po pátý den.)

18.) Zkus si přečíst kus z dokumentace o metodě push.
https://developer.mozilla.org/en-US/docs/Web/JavaScript/Reference/Global_Objects/Array/push
Dává ti to smysl? Dávají smysl příklady zde uvedené? Zapamatuj si aspoň jednu věc,
kterou jsem při výkladu nezmiňoval.